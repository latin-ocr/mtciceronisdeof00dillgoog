nm] na ormena. 191

Quis haec neget esse utilial quid cenaesl mag·
nitudo animi et fortitudo negat.

XXVII. Num locupletiores quaeris auctorest
Harum enim est virtutum proprium, nil extimes·
cere, omnia humana despicere3 nihil, quod5
homini accidere possit, intolerandum putare.
Itaque quid fecitl ln senatum venit: mandata
exposuit: sententiam ne diceret, recusavit:
quamdiu jurejurando hostium teneretur, non
esse se senatorem. Atque illud etiam (o stul· 10
tum hominem, dixerit quispiam,·et repugnantem
utilitati suae l) reddi captivos, negavit esse utile:
illos enim adolescentes esse, et bonos duceS, se
jam conlectum senectute. Cujus cum valuisset
auctoritas, captivi retenti suut: ipse Carthagi-15
nem rediit; neque eum caritas patriae retinuit,
nec suorum. Neque vero tum ignorabat, se ad
crudelissimum hostem, et ad exquisita supplicia,
proficisci: sed jusjurandum conservandum puta-
bat Itaque tum, cum vigilando necabatur, erat 20
in meliore causa, quam si domi senex captivus,
perjurus consularis, remansisset. - At stulte, qui
non modo non censuerit captivos remittendos,
verum etiam dissuaserit. Quomodo stultel
etiamne, si reipublicae conducebatl Potest25
autem, quod inutile reipublicae sit, id cuiquam
civi utile esset

 

